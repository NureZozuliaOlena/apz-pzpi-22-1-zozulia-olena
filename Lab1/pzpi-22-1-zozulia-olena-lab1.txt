Міністерство освіти та науки України
Харківський національний університет радіоелектроніки


Кафедра програмної інженерії


ЗВІТ
до лабораторної роботи №1
з дисципліни “Архітектура програмного забезпечення”


Виконала ст. гр ПЗПІ-22-1
Зозуля Олена Юріївна

Перевірив
ст. викладач кафедри ПІ
Сокорчук Ігор Петрович




Харків 2025
1 ІСТОРІЯ ЗМІН
№ДатаВерсія звітуОпис змін та виправлень108.04.20250.1Створення звіту211.04.20250.2Додано посилання на відеозапис
2 ЗАВДАННЯ
     Внести зміни в опис проєкту у форматі Vision & Scope, який відповідатиме усій системі, включно з частиною мобільного застосунку та веб- складовою. 
3 ОПИС ВИКОНАНОЇ РОБОТИ
     Тема проєкту: Програмна система для управління пунктами харчового самообслуговування в компаніях “Smart Lunch”.
     Оновила документ у форматі Vision & Scope (див. додаток Б) для обраної теми проєкту. Створила відеозапис (див. додаток А) з демонстрацією написаного документа з описаним проєктом. 









4 ВИСНОВКИ
     У ході виконання лабораторної роботи я оновила опис проєкту у форматі Vision & Scope.


ДОДАТОК А
Посилання на відеозапис
Відеозапис доповіді на YouTube: https://youtu.be/_HzTCPLQUPk 
Хронологічний опис:
00:00 – Вступ
00:13 – Мета лабораторної роботи
00:26 – Розділ 3. Рамки та обмеження проєкту
00:40 – Підрозділ 3.1 Рамки первинного випуску
01:00 – Підрозділ 3.2 Рамки наступних випусків
03:06 – Підрозділ 3.3 Обмеження та виключення
04:44 – Подяка за перегляд



















ДОДАТОК Б
Опис проєкту у форматі Vision & Scope

Vision and Scope Document
for
“Smart Lunch”
Version 2.0 approved
Prepared by Зозуля О.Ю.
ст. гр. ПЗПІ-22-1

08.04.2025






Зміст

Зміст	6
Історія версій	   6
1.	Бізнес-вимоги	7
1.1.	Передумови	7
1.2.	Бізнес-можливості	7
2.	Концепція рішення	9
2.1.	Окреслення концепції	9
2.2.	Головна функціональність	10
3.	Рамки та обмеження проєкту	11
3.1.	Рамки первинного випуску	11
3.2.	Рамки наступних випусків	13
3.3      Обмеження та виключення                                                              14
4.	Бізнес-контекст	15
4.3.	Робоче середовище	15

Історія версій
НазваДатаПричина зміниВерсіяОновлення документу08.04.2025Впровадження мобільного застосунку та веб-складової2.0
     1 БІЗНЕС-ВИМОГИ
     1.1 Передумови
     
     У сучасних офісних центрах, де працює багато співробітників, виникають проблеми з організацією швидкого та зручного харчування. Працівники змушені витрачати значну частину обідньої перерви на пошук закладів та очікування, що знижує ефективність використання часу. Альтернатива у вигляді принесення їжі з дому часто виявляється незручною через відсутність належних умов зберігання. Роботодавці помічають зниження продуктивності через затримки, які пов'язані з пошуком місця для обіду.
     Цей проєкт допоможе задовольнити ці потреби, забезпечуючи систему, яка дозволяє компаніям встановлювати пункти самообслуговування з їжею, керувати запасами та гарантувати своєчасне поповнення, а працівникам – легко замовляти та отримувати страви. Пристрої, вбудовані у холодильники, надаватимуть дані про запаси в реальному часі, що дозволить компаніям і підрядникам ефективно оптимізувати свої операції.
     
     1.2 Бізнес-можливості
     
     У зв’язку зі зростанням кількості великих офісних центрів і компаній із численними співробітниками, виникає потреба у нових рішеннях для організації харчування. Більшість існуючих підходів є трудомісткими, витратними або малоефективними. Наприклад:
1. Кіоски з їжею та кавою. У багатьох офісних центрах встановлені кіоски, де можна придбати каву або випічку. Це зручно для швидких перекусів, але такі кіоски не забезпечують повноцінного харчування і часто супроводжуються чергами, що забирає час у співробітників.
2. Вендингові автомати. Автомати надають доступ до закусок і напоїв, але також не пропонують варіанти для повноцінного харчування. Крім того, якість продуктів і підтримка запасів у таких автоматах може не завжди відповідати очікуванням, а асортимент рідко оновлюється.
3. Кейтерингові сервіси. Деякі офіси обладнані буфетами, куди кейтерингові компанії постачають готові страви. Це покращує вибір для працівників, але може бути дорогим для компаній. Крім того, кейтеринг не завжди встигає оперативно реагувати на зміну попиту, що часто призводить до надмірного або недостатнього постачання.
     Програмна система для управління пунктами харчового самообслуговування в компаніях “SmartLunch” пропонує альтернативу, яка поєднує переваги кіосків і кейтерингу. Вона дасть змогу компаніям створювати автономні пункти самообслуговування, де працівники можуть легко обрати та забрати свіжу їжу без черг. Завдяки автоматизованому моніторингу запасів у реальному часі, підрядники можуть швидко поповнювати холодильники відповідно до попиту, що робить процес ефективним та економічно вигідним.
     На ринку подібних рішень небагато, хоча є аналог – Unit Catering (https://unitcatering.com.ua/). У Unit Catering поповнення запасів здійснюється вручну за заздалегідь узгодженими графіками, що може спричиняти проблеми з надлишком або нестачею продуктів. Працівники можуть обирати їжу лише з наявного асортименту, який не оновлюється в реальному часі і залежить від графіка постачання, без можливості попереднього замовлення. У Unit Catering також відсутній моніторинг запасів у реальному часі, а підрядники зазвичай орієнтуються на звіти від адміністрації або власний огляд. Це може вплинути на точність і своєчасність постачання, особливо за умов раптових змін у попиті.
     Таким чином, Unit Catering є конкурентним на ринку, але програмна система для управління пунктами харчового самообслуговування в компаніях “SmartLunch” пропонує більш структурований і автоматизований підхід до організації харчування, забезпечуючи ефективне управління запасами, зручність для співробітників і прозорість для підрядників.
     Монетизувати систему можна кількома способами:
1. Підписки для компаній. Бізнеси можуть сплачувати щомісячні підписки за використання системи для управління пунктами харчового самообслуговування в компаніях. 
2. Реклама. Можна також інтегрувати рекламу або спеціальні пропозиції від підрядників чи партнерів, що стане додатковим джерелом доходу.
     З економічної точки зору, система є вигідною для всіх учасників, оскільки:
1. Компанії зможуть покращити комфорт для працівників, що може позитивно вплинути на продуктивність.
2. Підрядники отримають змогу більш ефективно управляти доставками, зменшити витрати на логістику і уникнути зайвих поставок.
3. Працівники матимуть швидкий і зручний доступ до їжі, що дозволить їм заощаджувати час під час обідніх перерв.

     2 КОНЦЕПЦІЯ РІШЕННЯ
     2.1 Окреслення концепції
     
     Система призначена для створення зручної та швидкої інфраструктури харчування в компаніях, яка відповідає потребам як організацій, так і їхніх співробітників. Система дозволяє компаніям створювати автоматизовані пункти харчування без потреби в традиційних кафетеріях чи доставках, зменшуючи залежність від персоналу обслуговування і скорочуючи витрати на організацію харчових послуг.
     Власники компаній можуть ефективно керувати витратами на харчування, зменшуючи потребу у фізичному обслуговуванні. Це забезпечує комфорт і задоволеність працівників, що позитивно впливає на продуктивність. Система також надає можливості для аналізу даних, що допомагає приймати обґрунтовані рішення.
     Підрядники отримують інструменти для оптимізації постачання їжі, можуть управляти асортиментом і реагувати на зміни попиту завдяки моніторингу запасів у реальному часі. Це допомагає уникнути надлишків і нестач, а аналітичні звіти про популярність страв дозволяють адаптувати меню до смаків працівників, підвищуючи ефективність роботи.
     Працівники мають легкий доступ до свіжих готових страв у зручний час. Завдяки мобільному додатку, вони можуть ознайомитися з меню, замовити страви та миттєво отримати доступ до холодильника за допомогою QR-коду. Це дозволяє уникнути черг і швидко перекусити або поїсти без необхідності залишати офіс.
     
2.2 Головна функціональність
     
     MF-1: Додавання та налаштування розумних холодильників у системі.
     MF-2: Відстеження та моніторинг запасів у холодильниках у реальному часі.
     MF-3: Сповіщення про необхідність поповнення запасів.
     MF-4: Мобільний додаток для замовлення їжі з холодильників.
     MF-5: Можливість відстеження стану запасів, отримання звітів та керування роботою холодильників.
     MF-6: Формування звітності.
     3 РАМКИ ТА ОБМЕЖЕННЯ ПРОЄКТУ
     3.1 Рамки первинного випуску
     
     Функціонал серверної складової:
     SoIR-1: Первинна реєстрація компанії в системі з автоматичним створенням адміністратора.
     SoIR-2: Реєстрація та авторизація користувачів.
     SoIR-3: Зберігання даних про холодильники, асортимент їжі, користувачів та підрядників.
     SoIR-4: Інтеграція з IoT-клієнтом для збору даних про стан холодильників (температура, рівень запасів).
     SoIR-5: Сповіщення підрядників про необхідність поповнення запасів.
     SoIR-6: Управління ролями та правами доступу для користувачів (адміністратор, підрядник, працівник).
     SoIR-7: Збір даних про використання холодильників (кількість замовлень, популярні страви).
     SoIR-8: Формування щомісячних звітів для адміністраторів та підрядників з інформацією про залишки продуктів, обсяги споживання та популярність страв.
     SoIR-9: Інтеграція з веб та мобільною складовою для обробки запитів.
     SoIR-10: Підтримка української та англійської мов для текстових ресурсів інтерфейсу.
     SoIR-11: Форматування дати та часу.
     SoIR-12: Локалізація одиниць виміру.
     SoIR-13: Фільтрація та сортування даних про користувачів, холодильники, асортимент їжі, замовлення та запаси.
     SoIR-14: Інтеграція з платіжною системою.
     SoIR-15: Прогнозування вичерпання запасів.
     SoIR-16: Обчислення середнього значення, дисперсії та відхилення температури холодильників.
     Функціонал IoT-клієнта:
     SoIR-17: Збір даних про стан холодильника (температура, рівень запасів).
     SoIR-18: Сповіщення про відкриття/закриття дверей холодильників.
     SoIR-19: Надсилання сповіщень на сервер у разі зниження запасів чи температури.
     SoIR-20: Відправка попередження на сервер в разі значного коливання температури.
     SoIR-21: Налаштування пристрою.
     Функціонал веб-складової:
     SoSR-22: Реєстрація компанії в системі. 
     SoSR-23: Авторизація.
     SoSR-24: CRUD-операції з користувачами, розумними холодильниками адміністратором.
     SoSR-25: Моніторинг запасів адміністратором та підрядниками.
     SoSR-26: Планування поповнень підрядниками.
     SoSR-27: Сповіщення про необхідність поповнення.
     SoSR-28: Доступ до звітів.
     SoSR-29: Перегляд історії оплат.
     Функціонал мобільної складової:
     SoSR-30: Реєстрація та авторизація.
     SoSR-31: Перегляд наявних холодильників в компанії та асортименту їжі.
     SoSR-32: Замовлення їжі.
     SoSR-33: Генерація QR-коду для доступу до холодильника.?
     SoSR-34: Повідомлення про нові страви та поповнення холодильників.
     SoSR-35: Перегляд історії замовлень та оплат.
     SoSR-36: Налаштування сповіщень.
     SoSR-37: Фільтрація та сортування асортименту їжі.
     SoSR-38: Оплата за їжу.
     
     3.2 Рамки наступних випусків
     У наступних релізах системи планується впровадження технологій штучного інтелекту з метою підвищення ефективності роботи та оптимізації ключових бізнес-процесів. 
     Штучний інтелект дозволить аналізувати історичні дані про замовлення, популярність страв, піки активності користувачів і на основі цього прогнозувати вичерпання запасів. Крім того, система зможе аналізувати дані про запаси в режимі реального часу, враховувати розташування офісів і маршрути доставки, щоб автоматично формувати оптимальні графіки поповнення для підрядників.
     Збір даних для роботи алгоритмів штучного інтелекту здійснюватиметься на основі:
1. Інформації про замовлення працівників: обрані страви, час замовлення, частота покупок і обсяги споживання (з мобільного додатка та серверної частини).
2. Даних про рівень запасів у холодильниках у реальному часі, отриманих через IoT-клієнт, а також сповіщень про поповнення, що дасть змогу відстежувати закономірності у споживанні.
     На початковому етапі доцільно використовувати готові сервіси штучного інтелекту для базового прогнозування попиту. У перспективі, зі збільшенням обсягу накопичених даних, передбачається використання попередньо навчених моделей із подальшим донавчанням на основі власних даних, що дозволить враховувати специфіку кожної компанії та вподобання її працівників. 
     
     3.3 Обмеження та виключення
     Функціонал, який виключений із початкової реалізації і причини виключення:
1. Автоматичне керування температурою холодильників. Впровадження цієї функції потребує складнішого та дорожчого апаратного забезпечення, що підвищить вартість системи. Більшість сучасних холодильників вже мають власні температурні регулятори, тому в рамках проєкту реалізується лише моніторинг і сповіщення у разі відхилень.
2. Розширена аналітика для працівників. Аналіз поживної цінності страв та рекомендації щодо харчування виключені з початкової версії, щоб уникнути перевантаження інтерфейсу мобільного додатку. Замість цього акцент зроблено на зручності використання та базовій функціональності.


     4 БІЗНЕС-КОНТЕКСТ
     4.3 Робоче середовище
     
     Система буде працювати для різних офісів, розташованих у різних містах, тому вона повинна бути локалізована українською та англійською мовами. Це вимагає, щоб система працювала безперебійно, незалежно від розташування користувача. Більшість запитів буде в обідній час, коли у працівників обідня перерва. 
     Користувачі в офісах повинні мати доступ до системи як під час робочого дня, так і за потреби в неробочий час, щоб переглядати меню та відслідковувати запаси.
     Мобільний додаток призначений для збору інформації про замовлення обідів. Час відповіді сервера залишається стандартним, всі повідомлення про помилки будуть відображені в мобільному клієнті. У випадку несправності сервера, мобільний додаток тимчасово втрачає працездатність до відновлення його роботи. Якщо сервер стане недоступним, система не зможе отримувати нові замовлення, надавати доступ до холодильників та оновлювати дані. Працездатність усіх компонентів, включно з веб-інтерфейсом для власників компаній і підрядників, а також смарт-пристроями у холодильниках, залежить від постійної активності сервера, адже всі функції системи зосереджені на взаємодії з серверною частиною.
     Доступ до холодильників контролюватиметься через QR-коди, які генеруються мобільним додатком, а також через автентифікацію користувачів у додатку та на веб-платформі.
     Для реалізації серверної частини буде використаний ASP.NET Core Web API у поєднанні з Entity Framework Core як ORM для роботи з базою даних. Для реалізації веб-складової буде використаний Angular. Для реалізації мобільної-складової планується використання Kotlin. IoT-складова буде реалізована за допомогою Arduino. СУБД Microsoft SQL Server, зберігатиме дані про користувачів, замовлення, запаси тощо. Для інтеграції оплати в проєкті буде використане популярне платіжне API – Stripe.
2


